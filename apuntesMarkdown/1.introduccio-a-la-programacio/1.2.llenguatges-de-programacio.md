# Llenguatges de programació
Un **llenguatge de programació** és un llenguatge que permet establir una comunicació entre *l’home i la màquina*, les instruccions que conté un programa s’especifiquen mitjançant un llenguatge que l’ordinador pugui entendre.

![diagramaCompilacio](/img/1.introduccio-a-la-programacio/1.2.diagrama_compilacio.jpg)

    - Codi font: fitxer o conjunt de fitxers que contenen les instruccions del programa.
    - Linker: encarregat d’inserir al codi objecte les funcions de les llibreries que són necessàries per al programa i de dur a terme el procés de muntatge generant un arxiu executable.
    - Llibreria: col·lecció de codi predefinit que facilita la tasca del programador a l’hora de codificar un programa.



## **Nivells d’abstracció dels llenguatges**

Aquesta propietat indica el grau d’abstracció del programa i si les seves instruccions estan més o menys estretament vinculades al funcionament del maquinari d'un ordinador.


Un **llenguatge de programació d'alt nivell** es caracteritza per expressar els algorismes d'una manera adequada a la capacitat cognitiva humana. Els llenguatges d'alt nivell poden ser compilats o interpretats. 

- Com a llenguatges d’alt nivell, tenim C, C++, C#, JAVA i Python, entre d’altres.


En un **llenguatge de programació de baix nivell**, en canvi, les seves instruccions exerceixen un control directe sobre el maquinari i estan condicionats per l'estructura física de les computadores que el suporten. 

- Els llenguatges de baix nivell són el llenguatge binari i el llenguatge assemblador (la seva abstracció és una mica més elevada).

![nivellAbstaccio](/img/1.introduccio-a-la-programacio/nivell_abstraccio_llenguatges.jpg)



## **Tipus de traducció dels programes**

Depenent del tipus de traducció en tenim de dos tipus:


Els **llenguatges compilats** tradueixen *compilen* el codi en un executable comprensible per la màquina en la qual s'ha compilat, llavors el sistema operatiu no necessita compilar el codi font cada vegada que vulguem executar el codi font, només hauríem d'executar l'executable, amb la pega que l'executable només servei en aquell sistema operatiu.

- Exemples: C, C++, C#, Fortran, Pascal, Haskell i Visual Basic


Els **llenguatges interpretats** tradueixen *interpreten* el codi font pas a pas, és a dir, instrucció per instrucció. La traducció del programa es repeteix cada vegada que s'executa el programa.

Els llenguatges interpretats permeten el tipus dinàmic de dades, és a dir, no és necessari inicialitzar una variable amb un determinat tipus de dada, sinó que aquesta pot canviar el seu tipus en condició a la dada que emmagatzema en aquell moment, entre altres característiques més.
- Exemples: Python, PHP, JavaScript, Ruby, Perl i MATLAB



        Un cas particular de llenguatge compilat el trobem en el llenguatge JAVA:

        - Tradueix el codi font a un llenguatge intermedi obtenint un programa equivalent amb un menor nivell d’abstracció que l’original i que no pot ser directament executat (fitxer bytecode). 

        - Tradueix el llenguatge intermedi a un llenguatge comprensible per la màquina, fent servir la JVM (Java Virtual Machine) específica per al sistema operatiu on s'executa el fitxer que conté el bytecode (.class).



## **Codificació**

Per passar un nombre **decimal** a binari, octal o hexadecimal, hem de dividir el decimal per la base del tipus de número que volem, i repetir fins a quedar-nos amb un quocient 0, a més anem guardant els quocients de les operacions. Al final només haurem d'ajuntar els quocients en la criptografia* adequada i llest.

Per passar de **binari, octal o hexadecimal** a decimal, hem de multiplicar cada unitat per la potència de la seva base elevada a la seva posició*.

>*criptografia fa referència a com es representa un número en segons quin tipus sigui, per exemple: en Hexadecimal F és 15.

>*posició fa referència a quina posició del número, per exemple: si tenim 20837, 8 és la posició 2.

| Tipus | Base | Exemple | Resultat Decimal
| ----------- | ----------- | ----------- | ----------- |
| Decimal | 10 | 1234 | 1234 |
| Binari | 2 | 100101 | 37 |
| Octal | 8 | 152 | 106 |
| Hexadecimal | 16 | A2F | 2607 |


En el cas de la codificació de caràcters, es fa servir la taula *ASCII* i la taula *Unicode*, que estandarditzen la relació entre caràcters alfabètics i símbols amb valors decimals.

![ASCIItable](/img/1.introduccio-a-la-programacio/ASCII-Table-wide.svg.png)
![ASCIIcode](/img/1.introduccio-a-la-programacio/ascii-code.jpg)